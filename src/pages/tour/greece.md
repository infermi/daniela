---
layout: ../../layouts/MarkdownLayout.astro
title: יוון
images: https://www.facebook.com/media/set/?set=a.128738563399460&type=3
image: https://images.unsplash.com/photo-1533105079780-92b9be482077?ixlib=rb-4.0.3&ixid=MnwxMjA3fDB8MHxwaG90by1wYWdlfHx8fGVufDB8fHx8&auto=format&fit=crop&w=687&q=80
---

יוון זה לא רק בטן גב, יש שם רכסי הרים, אגמים, מפלים, וערוצי נחלים מרשימים.. הכי מעניינת זו כמובן אתונה שמפגישה אותי עם ההיסטוריה הקדומה עד כדי כך שאני מדמיינת עצמי מתפלספת עם אריסטו ופותרת סוגיות עם פיתגורס.
<br/>
<br/>

רכסי ההרים הקרובים ביותר לאתונה הם הריי הטריקלה קורינטיאס, לא כאלה גבוהים לטיפוס, 1,000 מ' הפסגה הכי גבוהה בסך הכל אבל עוצמתיים ועל פסגתם מתקבלת תמונת נוף פנורמית מרהיבה.
<br/>
<br/>

משם התקדמתי לאי לפקדה, שעד לא מזמן ישראלים לא שמעו עליו, אבל הוא אחד האיים היותר יפים של יוון והרבה יותר רגוע, בלי טברנות, בלי אוזו רק חופי טורקיז וטבע פראי, לגמרי שווה ביקור ויש אפילו טיסות ישירות בקיץ.
<br/>
<br/>

משם עליתי אל כפרי הזגוריה, חבל ארץ מקסים בצפון מערב יוון, בתי האבן, השקט, המסתורין, הנוף הפתוח וכמובן האירוח הכפרי שווים את העלייה מקו החוף אל ההרים. לא שכחתי לבקר את קניון ויקוס שהוא הערוץ הכי עמוק וצר בעולם וטיול רגלי בו הפגיש אותי עם מעיינות נובעים, גשרים בצורת הקשת ומנזרים עתיקים.
<br/>
<br/>

ואם כבר מנזרים אז סעו למטאורה שנחשב לאתר מורשת עולמית שלגמרי ראוי לתואר הזה, מהפנט לראות מבנה הבנוי על הר ולמעשה משלים את צורתו, לא הייתי גרה שם דקה אבל הנה, לא חסרים משוגעים בעולם...
<br/>
<br/>

ואז נסעתי לאולימפוס, מוכנה לטפס עליו גם בשלג ואופס גלשתי עם הרכב אל תוך גוש קרחון, עד שבאו לחלץ אותי כבר הייתה לי היפותרמיה אבל היי - נשארתי בחיים כדי לספר.
<br/>
<br/>

למען האמת, ביוון ההררית צברתי חוויות שאלף מסיבות במיקונוס לא יותירו.

תודה על עולם של הרפתקאות.
