---
layout: ../../layouts/MarkdownLayout.astro
title: שבוע בהונג קונג
images: https://www.facebook.com/media/set/?set=a.124779197128730&type=3
image: https://images.unsplash.com/photo-1616394158624-a2ba9cfe2994?ixlib=rb-4.0.3&ixid=MnwxMjA3fDB8MHxwaG90by1wYWdlfHx8fGVufDB8fHx8&auto=format&fit=crop&w=687&q=80
---

הטיול להונג קונג ומקאו השאיר אותי פעורת פה עם שרירי ארבע ראשיים מפותחים וחטובים, אומנם אחד המקומות היקרים בעולם אבל לא משהו שתל אביבי לא יכול לעמוד בו. האי מותאם למטיילים עם גרוש וחצי אבל גם לאוליגרכים, מתאים לחגיגה אורבנית של שופינג וקולינריה אבל גם לטיולי טבע עם תצפיות משגעות על קו הרקיע המפואר בלב רובע המסחר הכי רועש באסיה. האי בנוי על הר תלול וצריך לקחת את זה בחשבון כי להסתובב ברגל זה חתיכת טרק, תמיד ניתן לעבור לסאבווי אבל החוויה ברחובות היא חובה כי יש שם וויב איכותי שלא מנקר עיניים.
<br/>
<br/>

מעבורת מפונפנת מעבירה אותי אל האי מקאו - הלאס וגאס של אסיה, הכל גדול, נקי, מואר אבל גם מציע טיול היסטורי אל התקופות האימפריאליסטיות , מי לא ניסה לכבוש את האי? כל הצבאות עברו שם בשל המיקום האסטרטגי, לבסוף נשאר בשליטה של סין כי אלה ממש חמומי מוח - לא מתעסקת איתם! מגדל מקאו הוא ללא ספק גולת הכותרת, ממנו קפצתי מגובה של 1,109 רגל-תחשבו הבניין הכי גבוה בישראל ותוסיפו לו עוד 40 קומות. סטנדרטי בסה"כ, משחרר עכבות מקפיץ אדרנלין ומותיר חוויה שאותה אזכור לנצח אם לא אלקה בדמנציה.
<br/>
<br/>

וזהו, עכשיו זו העונה לנסוע לשם, מזג אוויר נוח, מחירים לא בשמיים ובעיקר מתאימים לכל קונסטלציה.

אני כאן להגשים חלומות.
