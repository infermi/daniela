---
layout: ../../layouts/MarkdownLayout.astro
title: יפן
images: https://www.facebook.com/media/set/?set=a.121118770831483&type=3
image: https://images.unsplash.com/photo-1526481280693-3bfa7568e0f3?ixlib=rb-4.0.3&ixid=MnwxMjA3fDB8MHxwaG90by1wYWdlfHx8fGVufDB8fHx8&auto=format&fit=crop&w=1471&q=80
---

יפן - ארץ השמש העולה, קרניה לגמרי חיממו לי את הנשמה. הנחיתה בטוקיו היא מבין הידידותיות בעולם, נשים בתלבושות מסורתיות מקבלות את פני התייר ומכוונות את דרכו אל היעד הסופי שלו, שלי היה היישר לרובע השיבויה, שם הכל מתרחש, הכי מהיר הכי מואר הכי צבעוני למרות שזה קטן. טיול בעיר הפגיש אותי עם הקדמה הטכנולוגית אבל גם עם המסורת הייחודית, עם גורדי שחקים מהפנטים בין פארקים ירוקים עם צמחייה פראית ועם הרכבת המהירה בעולם השינקנסן שהביאה אותי מהוקיאדו לחצי האי נוטו על 300 קמ"ש יכולתי לישון כל הדרך זה לא היה מורגש.
<br/>
<br/>

המסע על אופניים מיוקוהומה לקוואסקי ארך חצי יום שבו חציתי תעלות, נהרות, מקדשים, חופים והרבה מקדונלד'ס זה כל היופי ביפן, היא נאמנה למסורת אבל לכל הדרך ניכרים בה הסממנים המערביים - היא לגמרי על המפה.
<br/>
<br/>

הר פוג'י, כמה נמוך ככה עוצמתי שוכן לו במרכז האי הונשו רבתי, על ההר תצפיות רבות והמיוחדות שבהן הן מתוך רכבות ההרים המטורללות שנרשמו כשיאי גינס, אין ספק שהן מיועדות לאמיצים בלבד, טאקבישה היא רכבת ההרים הכי תלולה בעולם וגם עליה עליתי כי חיים רק פעם אחת.
<br/>
<br/>

תודה רבה לאנשי בית שלום בטוקיו, נארה וקיוטו, מי שלא מכיר הם המעריצים הכי גדולים של ישראל, נוצרים מתוקים שמאמינים בביאת המשיח, ארחו אותי הכי יפה שיש וניסו לשכנע אותי שאחרית הימים כבר כאן. השתכנעתי והמשכתי הלאה, כי אם כבר אחרית הימים אז לפחות שנחייה אותם כמו שצריך.
<br/>
<br/>

ולא אשכח את העיר אוסקה שלצד גוצ'י ולואי ויטון ביקרתי במקדשים שהם הבון טון של אסיה, עיר על סטרואידים שחוץ מאנשי עסקים מעונבים פגשתי אורח חיים מערבי שכולם שם על ספידים.
<br/>
<br/>

הביקור ביפן גרם לי להרגיש גדולה מהחיים ולא כי הכל שם קטן, אלא כי אני פשוט ככה!
