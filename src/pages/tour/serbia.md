---
layout: ../../layouts/MarkdownLayout.astro
title: סרביה
images: https://www.facebook.com/media/set/?set=a.117584924518201&type=3
image: https://images.unsplash.com/photo-1613601740367-410ae03b2ec7?ixlib=rb-4.0.3&ixid=MnwxMjA3fDB8MHxwaG90by1wYWdlfHx8fGVufDB8fHx8&auto=format&fit=crop&w=1470&q=80
---

רוב המדינות שביקרתי בהן היו כל כך מזמינות שהייתי חייבת לחזור בשנית ובחלק מהן גם בשלישית. סרביה היא אחת מהמדינות האלה, כי מה לעשות? אוהבת בנשמה תיירות ספא ומרפא, מכורה לאוכל טעים ופשוט תנו לי לשים תיק על הגב וללכת לאיבוד בתוך פארקים לאומיים. כאלה בסרביה לא חסר כשהגדולים מבניהם מבטיחים למטיבי הלכת טיפוס על הרים ידידותיים שבשיאם תמיד אבל תמיד, תהיה תצפית מרהיבה על נופים עוצריי נשימה. נהרות ואגמים שם לא חסר כשהמיוחד ביותר הוא נהר האובץ' המורכב משלושה אגמים היוצרים נהר מפותל מדהים ביופיו בצבע ייחודי שהוא תוצר של חיכוך מים עם אבן גיר. העלייה לנקודת התצפית על הנהר דרשה ממני להפעיל את כל כישורי הנהיגה שלי ותפילה אמיתית לאלוהים שישמור עליי. אבל היי, מה לא עושים בשביל לצבור עוד חוויה?
<br/>
<br/>

העיר השנייה בגודלה בסרביה היא נובי סאד, התגלתה כנעימה ומסבירת פנים עוד יותר מבלגרד, ארכיטקטורה היסטרית, טירות, מבצרים, אבירים, סוסים ומונומנטים היסטוריים שמציגים את הסרבים כפטריוטים בלתי מנוצחים, חובבי אצולה מושבעים לבושים בתחפושות מימי הביניים. רטרו זה כאן. וזה לגמרי אופנתי.
<br/>
<br/>

תיירות המרפא בסרביה מאוד מפותחת, מי שחולה הולך להשתכשך במרחצאות ספא המכילים מים חמים עשירים במינרלים היישר מבטן האדמה. יותר כיף מסתם אקמול אבל בואו נגיד שאני הייתי הכי בריאה וצעירה בתוך היכלי הספא שידעו ימים טובים יותר בתקופת ברית המועצות.
<br/>
<br/>

אם תשאלו אותי, סרביה היא ללא ספק יעד מושלם לביקור כי היא באמת מספקת לי תמורה שווה עבור הכסף, מחזירה אותי אל ימי הביניים, מעשירה את דמיוני ונותנת לי הצצה אל עולם של אבירים ונסיכות וכל זה בטיסה של כמה שעות.
<br/>
<br/>

ינואר 23, סרביה סיבוב שלישי.
